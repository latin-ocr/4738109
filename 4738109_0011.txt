Commilitones carissimi!

Discessurus de universitate Kilionensi diu· multum-
que haesitavi, qua potissimum ratione vobis possim
debitam gratiam referre. Denique animum induxi eli-
gere aliquot emendationes a me prolatas, quibus non-
nullis Aristophanis et Euripidis locis nondum persanatis
medela afferatur. ² Haud anceps aut temerarium mihi
videtur esse hoc litteris mandare, praesertim cum magna
illa quibus laborant scripta veterum incommoda nisi
consociatis permultorum studiis superari nequeant. Sed
cum vix nulla in arte facilior sit error quam in critica,
indulgenter habeatur, quisquis ad eam exercendam ag-
greditur, cum alii tum ego, utpote sim tiro 111 litteris
philologieis. Etiamsi multae res in dissertatiuncula
mea tractatae tenues atque exiles videntur, tamen has
pagellas nolite iudicare spernendasl Si quid exstabit
in iis, quo vobis persuadebo, hoc erit mihi summo
gaudio, si minus, mea me consolabor conscientia veri-
tatis me fuisse studiosissimum.

